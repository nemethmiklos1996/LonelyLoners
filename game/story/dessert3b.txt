LyRs gondolja: Úgy döntöttem, nem kolbászolok el a többiektől.
LyRs gondolja:Eleve nem voltam valamilyen oknál fogva szimpatikus a számukra 
– talán a túlságosan fémes szagom fancsalíthatta meg arckifejezésüket.
LyRs gondolja:Mindenesetre inkább biztosra mentem és a kis kutatócsapattal tartottam a kutatás során,
hiába motoszkált a fejemben az az aprócska nyom, amire rábukkantam.

Hosszas, eléggé egyhangú kutakodás és nyomkeresés következett ezután.
Egészen addig csak bolyongtunk, mint az eltévedt vadászkopó a szagokkal teli erdőben, remélve, hogy minél hamarabb nyomra bukkanunk
– senkinek sem volt kedve megőrülni ezekben az ugyanolyannak kinéző, végtelen járatokban.

Végtelennek tűnő várakozást követően legnagyobb örömünkre a kutatócsapat egyik tagja, egy fiatal, nőnemű egyed diadalittasan jelentette ki, hogy nyomra bukkant.
Egy hatalmas darab, valamilyen vadidegen gyümölcsnek kinéző, alma méretű valamit tartott boldogan az ég felé, mire a többiek örömujjongásban törtek ki, velem egyetemben.

Kezdtem ugyanis elveszteni a fonalat a fejemben megrajzolt térkép készítése során, annyit keveregtünk a vaksötétben.

– Ez valamiféle élelem akar lenni? – érdeklődtem meg kíváncsian, áramköreim izgatottsággal telve.
Tudtam, hogy bárminemű megszólalásommal csak tovább rontom a helyzetem, azonban a kíváncsiságomnak nem tudtam nemet mondani.

Legnagyobb meglepetésemre a női egyed teljes nyugodtsággal, mondhatni egész barátságosan felelt kérdésemre.
Felém mutatta a gyümölcsöt, majd így folytatta. – Igen. Ez egy sivatagi édesbogyó.

Hmm. Kreatív név.

Mindenesetre megköszöntem a segítségét és elraktároztam magamban az információt.

Elindultunk tehát a sivatagi édesbogyó felé vezető járatrendszeren.
Szerencsére nem ágazott ketté sehol a járat, így folyamatos és biztos tempóval tudtunk előre haladni, utunk során egyre és egyre több nyomot felfedezve.

Az ételrablók nem voltak elég elővigyázatosak. Tele szórták az egész menekülési utat darabkákkal az élelemből, amit elloptak.
Mintha útmutatót adtak volna magukhoz körülbelül.

Ez az útmutató kisebb kanyargást követően egy nagyobb barlangba vezetett minket.

A barlang kellős közepén egy hatalmas, színes pléd ücsörgött kiterítve, közepén az ellopott élelmiszeres ládák egy részével.

Hangszóróim boldogan csippantak fel a látványt látván, egyidőben a látnokondok örömkiáltásaival.
Vidáman ugrabugrálták körbe a kiterített plédet, megvárva, ameddig én is oda nem lépdelek fém lábaimmal.

Az öröm azonban hamar alább hagyott, mikor is a lábainkat a plédre téve az eltűnt alólunk.
Hiába kiáltoztunk segítségért, az ivóvizet kutatók túl messze voltak ahhoz, hogy meghallják.
Megkapaszkodni nem tudtunk a meredek, porzó falak miatt.

A porzó falak miatt, amikből egy-egy leomlást követően elég méretes, kígyószerű lények dugták ki a fejüket, egyenesen szembesziszegve velünk.
Lesokkolódva hátráltam a felém ugró lény elől, nekiütközve hátammal egy szintén menekülő látnokonddal:
csakhogy, ameddig nekem sikerült kitérnem a támadás elől, ő már sokszorosára dagadt jobb szemmel nézett vissza rám,
fájdalmasan jajgatva, segítségért esedezve mind hozzám, mind az isteneihez.
Az érzelmi egységem teljesen túlterhelődött, főleg, amikor megláttam, hogy a látnokond, akibe beleütköztem,
az a női egyed volt, aki az öreg mester mellett kedves volt még velem.

Amikor pedig már testének egésze feldagadt harapásokkal volt teli, már nem tiszta fejjel esve össze az én lábaimnál, teljesen összeomlottam.
Semmi kétség, az élet ezen a bolygón sem sokkal kegyesebb az egykori Föld bolygón lévőnél: sőt, ha engem kérdeztek, ezerszer rosszabb.
A sötétben kóvályogni, harcolni az élelemért, mivel odafent rendes élőlény perceknél nem bírja tovább, a végén ilyen halált halva.

Óvatosan kerülgettem az élettelenül, holtsápadtan feküdt testeket, idegesen keresve a kiutat.
Hiába kapartam azonban a falakat, hiába kapaszkodtam mindig kicsit feljebb, ugyanúgy visszazuhantam a verembe,
egyre több kígyóval beborítva, amelyek idővel maguk rántottak vissza a földre.
Egészen addig nem éreztem a kárt, amit szépen lassan okoztak, ameddig egyik érzékelőm hangos puffanást követően ki nem került a rendszeremből.

Valahogy bejutottak a borításom alá és belülről emésztettek fel.
Először csak a kevésbé fontos érzékelőim, majd az egyre nagyobb jelentőséggel bíró szenzoraim kapcsolódtak le, látószenzoraim előtt hullva a földre.

Legutoljára hagyták az irányító chipet.
Azt már, tudva, hogy én sem úszom meg az ádáz csapdát, teljesen vakon vártam.
Vakon, sajnálva, hogy nem tudtam teljesíteni tervezőim utolsó kívánságát, hogy fedezzem fel a galaxist.
Nem sokkal később pedig, egy jókora puffanást követően már velük együtt szeltem a végtelen mezők zöld fűtengerét.
