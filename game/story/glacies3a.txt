Hiába tervezték elpusztíthatatlannak. Hiába testesítette meg ő a tökéletes lényt, amely verhetetlennek lett beprogramozva, előre kiszámítva az ellenfél következő mozdulatát minimális hibalehetőséggel, a hatalmas hím odomáron egyszerűen nem tudott felülkerekedni.

Valami hiba csúszhatott a rendszerébe, hiszen más esetben neki kellene győznie. Itt azonban a harc elkezdését követően arra lett figyelmes, hogy a következő pillanatban már szorosan lekötözve, mint egy megrakott vászon zsákot cipelik egy grandiózus, koronás jelzéssel ellátott iglu fele.

Pillanatokkal később ki is derült, kié is ez a különleges iglu. Dederik királyé és családjáé, az odomárok vezéréé. Egy nagy darab, láthatóan sokkal díszesebb és fáradtságosabb munka által elkészített ruhába öltöztetett hímé, aki egy trónra emlékeztető, faragott székről tápászkodott fel, ahogy LyRs-t az odomár becipelte a hátán. Hangos puffanással a király lábai elé dobta a robotot, aki érdeklődve fürkészte az idegent.

– Kit vagy mit találtál ezúttal rossz fele kóricálni, drága fiam? – kérdezte az odomár uralkodó.

– Nem e bolygóról való életformát, Felség. Megfenyegettem, azonban ellentámadt. Viszont én voltam az erősebb – hajolt meg a hím egyed mélyen királya előtt.

Dederik király megfontolva a hallottakat eltöprengett, végül az idegenhez lépve, hozzá intézve szavait. – Mit keresel a mi területünkön? Mi célból jöttél ide?

– Nem vagyok több egy egyszerű felfedezőnél, Uram. Nem célom bántani sem a bolgyót, sem a rajta élőket – szabadkozott a robot, teljesen őszintén.

Be akarta bizonyítani, hogy tényleg békés szándékkal érkezett. Eszébe is jutott lázas gondolatai közt a Wollaris mester által felajánlott aranykulcs, amire hirtelen nem emlékezett, hogy elhozta-e magával. Kutakodni kezdett tárolórekeszeiben, reménykedve, hogy rábukkan az ereklyére.

//ha nála van az aranykulcs, egyik ág, ha nincs, másik
