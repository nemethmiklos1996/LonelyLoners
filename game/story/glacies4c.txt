– Menjünk jobb oldalnak. Biztonságosabbnak tűnik, mint a másik választási lehetőségem – vonta meg fém vállait a robot, majd a fényes jobboldali járat fele folytatta útját.

Nem kellett sok idő azonban ahhoz, hogy LyRs meggondolja elhamarkodott döntését. Odabent ugyanis nem holmi barátságos, netán kíváncsi odomár csapat várta, hanem egy hordányi olyan ló, amelyet még életében se nem látott, se nem tudott elképzelni, hogy ilyen létezhet. A lovak ugyanis csupa csontokból épültek fel, semmi belső szervek, kültakaró vagy ilyesmi. Pusztán nagy, vaskos csontozatok alkották őket.

Kivéve egyiküket. Egyikük koponyájának szájrészében ugyanis egy igencsak a keresett ékkőre hajazó drágakő csillogott-villogott.

– Mi a... csak nem ez az a kő, amit az odomárok is keresnek? – torpant meg a robot ledöbbenve. Visszább akart lépdelni, biztonságos menedékbe, azonban nem vett észre egy befagyott, aprócska csontot, amire rálépve azonnal leleplezte saját magát.

A csontvázlovak rögvest támadásnak indultak.

//harc a csontvázlovakkal 
