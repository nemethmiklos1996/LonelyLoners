Az ékkő volt a kulcs. Ezzel együtt pedig a vezér csontvázló, akit miután LyRs sikeresen legyőzött, megszerezve a követ, a többi társa azonnal követett a csendes halálba. Tehetetlenül zuhantak össze nagy, hófehér csontvázkupacokba.

A robot nem is habozott tovább. A lehető legrövidebb úton távozott, ki a barlangból és minél messzebb a Jeges-hegységtől, egyenesen Dederik király színe elé.

Az uralkodó nem lepődött meg érkezésén. Az odomár család, akikkel legelőször találkozott ezen bolygón, valószínűleg tényleg jelezte neki, hogy számítson egy idegen, fém entitásra.

– Üdvözöllek, kedves idegen. LyRs, ugyebár? – köszöntötte az uralkodó.

LyRs tiszteletteljesen hajolt meg a király előtt. – Igen, Felség. Jó hírekkel szolgálhatok: megtaláltam az ékkövet, amit keresnek.

Dederik alaposan szemügyre vette a drágakövet. Egyszerre volt megdöbbenve, lenyűgözve és felvidulva. Elvette az ékkövet a robottól. – Nem pont ugyanazt az ékkövet találtad meg, amit én sikeresen elvesztettem. Ez egy másik: egy még hatékonyabb alfaja! Mivel hálálhatom meg ezt a nemes tettet?

LyRs elmosolyodott. Nem kellett neki se étel, se ital, mint az élőlényeknek. Otthona nem volt, hogy csecse-becséket halmozzon fel. Így szólt tehát. – Pusztán maradjatok a barátaim. Maradjatok kedvesek egymással és éljétek a mindennapokat örömben, boldogságban.

Az odomárok betartották a robot által kérteket. Tisztelték egymást, dolgukat végezték, csakis az élet napos oldalára tekintve. A gyermekek játszottak, iskolába jártak, otthon segédkeztek, ha szükséges volt. 

Az újfajta ékkő elfoglalta elődje becses helyét, ahonnan centrikusan bocsátott ki védelmet az odomárok kicsiny falva köré. Az előzőhöz képest a védelem mellett egy kis melegséggel is ellátta a kis falvat, olyannyira, hogy az igluk még pont megfagyva maradtak, nem kezdtek el megolvadni.

LyRs ezt látva, örömteli szívvel hagyta el a jeges bolygót, boldogan belegondolva abba, hogy végre barátokra lelt, akikre számíthat, és ők is számíthatnak rá. Nem volt végre magányos vándor – nem volt teljes mértékben lonely loner.
