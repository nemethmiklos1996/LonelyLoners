LyRs hosszas gondolkodás után úgy döntött, nem viszi el a kulcsot. Hiába sugározott érzelmi központja keserű szomorúságot Wollaris mester miatt, látva, hogy az idős bölcs mennyire elszomorodott a döntése miatt, a robot végül nemet mondott. Túlságosan is rossz emlékek fűzték a Látnokond faj fele. Nem hiányzott egy tárgy, ami rájuk emlékeztette volna.

Mihelyst visszatért az élet a rendes kerékvágásba a Látnokondok népes kolóniájába, a robot nehéz búcsút vett Wollaris mestertől. Kicsit az alkotóira emlékeztette az idős bölcs, ami annyira kellemes emlékeket ébresztett benne, hogy nagy-nehezen vette csak rá magát a búcsúzásra. Nem beszélve az elutasított kérésről. Vigasztalásul megígérte a mesternek, hogy ha erre jár, mindenképp beugrik hozzá, lecsekkolni, hogy minden rendben megy-e ezen a sivatagos, kietlen vidéken.

Pillanatokkal később LyRs már az egyre ritkuló levegőt szelte, rakétáinak erős tüze felforrósítva maga körül az egyébként is izzó légréteget, majd az azt követő atmoszférát – legvégül pedig az űr végtelen sötétjét.

//Első bolygó vége ezen az ágon
