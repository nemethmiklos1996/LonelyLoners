Jeges vihar rohant végig a Glacies nevezetű bolygó zord felszínén, megnehezítve az éppen leszálláshoz készülődő LyRs dolgát. Ahogy közeledett, mintha a kietlen, csontig hatoló hideg egyre és egyre csak nőtt volna, folyamatosan próbára téve a robot alkatrészeinek hidegtűrését.

LyRs átfagyott, lelassult szenzorokkal állapította meg, hogy ez az újonnan megismert planéta még rosszabb, mint a Des"s"ert bolygó volt. Ott legalább látta, mi van a szagszenzora előtt, nem mint itt: a jeges hóvihartól alig tudott előre haladni.

Egy végtelenségbe telt, mire mást is látott a jégcsúcsokon és a befagyott tavakon kívül: a távolban igluk szúrták ki átfagyott látószenzorait. Rögvest be tudta azonosítani az alkotói által beletáplált tudat alapján, felizzítva takarék módra kapcsolt szenzorait: élet lakozhat azokban a jeges kunyhókban!

LyRs nem is habozott tovább. Izgatottsága felgyorsította lépteit, tudásvágya úgy hajtva, mint friss hús az éhes farkast. A Des"s"ert bolygó után szinte biztos volt benne, hogy itt is nagy izgalmak várnak rá. Áramkörei csak úgy izottak.

Ahogy közeledett, úgy rajzolódtak ki előtte egyre tisztábban az igluk jeges téglái. Némelyiknek a bejárata el volt torlaszolva, másikakból csak úgy áradt kifele a bent gyújtott fényforrás megannyi sugara. A robot szagszenzorai is rögvest felébredtek a hibernációból, megérezve az emberek által csak lekvárnak titulált, főtt gyümölcspüré agyoncukrozott illatát.

LyRs boldogsága egyre csak fokozódott. Itt tényleg valamiféle élőlények lakoznak!

A robot heves lépteit lassításra programozta át, nehogy ráijesszen a helyi lakosokra. Okulva a látnokondokkal való rossz viszonyából, nem szeretett volna itt is negatív első benyomást tenni. Helyette illemtudóan megállt jóval a nyitott iglu bejárata előtt, hangszínét adó beállításait a lehető legbarátságosabbra állítva. Így szólította meg a bent a rotyogó lábas mellett üldögélő, nagy, rozmárhoz hasonló külsejű lényeket.

– Elnézést! Nem szeretnék zavarkolódni, csak egy kis segítségre lenn szükségem – szólalt meg LyRs kisebb habozás után.

Azt várta, hogy a szerfelett nagy udvariassága ki fogja segíteni. Hogy most nem lesz gond, a Glacies lényei máshogy viszonyulnak hozzá.

Azonban itt is egyedül maradt – szinte már hozzászokott. A helyi lények ugyanis riadtan, fújtatva fordultak felé, azok közül is egy nagyobb hím egyed lendült akcióba. Hatalmas agyarait kimutatva felpattant helyéről, egy dárdával a kezében, amelyet LyRs-hez szegezett, elválasztva a veszedelmes idegent a családjától.

– Ki vagy és mit akarsz tőlünk? – kérdőjelezte meg mogorván a rozmár-féle.

– Békével jöttem – jelentette ki LyRs teljes nyugodtsággal. – Az egykori Föld bolygón alkottak meg azzal a céllal, hogy térképezzem fel a galaxist, tágítsam tudástáram. Emellett pedig felcsaptam önkéntes segítőnek.

A hímnek nem volt ideje reagálni a robot magyarázatára. Egy kíváncsi, miniatűr másolata gyorsabb volt, kifurakodva apja hónalja alatt. Ő már első látásra barátságosabbnak tűnt.

Apja elé beállva elvette tőle a dárdát, letéve maguk mellé a jeges talajra. Gomb szemei kedvesen csillantak meg. – Azt mondtad, hogy segítesz másokon?

LyRs szépen lassan feltápászkodott, lerázva magáról a fagyos földet. – Igen. Miért kérdezed?

– Nemrég a vezetőnk, Dederik király elhagyott egy nagyon fontos tárgyat egyik túrája során, valahol a Jeges-hegységben. Mivel iszonyatosan hideg van és messze is van, egyszerűen senki sem képes elmenni, megkeresni és visszahozni, mert abba halálra fagynánk. Ha tényleg szívesen segítesz másokon, nem tudnál nekünk segíteni?

Mielőtt a robot bármit is tudott volna válaszolni, a hím hátra kényszerítette kölykét, felkapva a dárdáját. Úgy tűnt, őt nem győzte meg LyRs meséje. Mogorván fém testének bökte az éles fegyvert. – Honnan tudhatnánk, hogy a segítségünkre akar lenni? Mi van, ha meg akar minket vezetni? Annyi ellenséges nép megfordult már itt!

Elég rosszul esett a robotnak, hogy itt is ilyen fogadtatást kapott, hiába a kis mentő-ötlete a kölyöknek. Mi több, mintha egy forró, erőszakos érzés lobbant volna fel valahol LyRs érzelmi központjában: harag.

Dühös volt, hogy ennyire elítélik mindenhol. Erősen elgondolkozott rajta, hogy segítsen-e nekik, ahogy a kisfiú kérte, vagy megmutassa, hogy nem holmi halandó élőlénnyel áll szembe a bunkó rozmár-lény, hanem egy okos, elpusztíthatatlan fém testű intelligenciával.

>> Megtámadod a hímet vagy segítesz rajtuk? – tamadas / kisegitem:
