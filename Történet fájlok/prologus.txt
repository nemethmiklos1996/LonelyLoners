Az emberiség sosem gondolta, hogy eljut a kihalás szélére.
Bátran folytatta környezetszennyező, figyelmetlen életmódját.
Az óceánok és a földek azonban csak-csak teltek szeméttel, csak-csak pusztultak időről időre, kiszorítva a Föld összes élőlényét.
//Lapoz.

Először a gyengébbek hullottak el.
Növények, melyek nem bírták a bolygó mocsoktól nehéz levegőjét.
Őket követték a növényevők, kisebbtől a nagyobb fele haladva.
Utánuk pedig nem sokkal tünedeztek el a ragadozók, napról-napra, szemmel látható ritmusban.
//Lapoz.

Utoljára maradtak az emberek...
Föld alatti, hipermodern bunkereket építettek.
Mesterséges módon előállított élelmen éltek, a vizet csak hosszas bíbelődéssel tudták előállítani, s az így megszerzett készlet is egy-kettőre kifogyott.
A betegségek pedig így is, a szorosra zárt ajtók mögé is bejutottak, kegyetlen ütemben tizedelve az amúgy is megfogyatkozott emberiséget.
//Lapoz.

Végül ketten maradtak: Lonely, egy fiatal tudósnő és szeretett párja, Loners, aki szintén a tudós szakma elismert emberének számított.
Sokáig nem tudták eldönteni, hogyan tovább...
Ketten maradtak, így az utódnemzéssel nem tudták volna megoldani az emberiség kihalását 
– egyébként sem akarták gyermekeiket egy elfajult, pusztulásra ítélt bolygóra a világra hozni.
Szenvedés lett volna mind a kisdednek, mind a szülőknek a túlélés, hiszen az idő és az élhető terület szinte teljesen elfogyott.
//Lapoz.

Így döntöttek amellett, hogy befejezik az Informatikai részleg csúcsteljesítményének számító robotot, LyRs-t, mint közös gyermeküket.
A robot a csúcstechnológia legfejlettebb eszközeivel lett felszerelve, készen mindenféle szituációra – legyen békés kommunikáció vagy heves harc.
Egész életüket LyRs-re szentelték.
Észre sem vették, ahogy elröpültek az évek, évtizedek.
Arra lettek csak figyelmesek, ahogy LyRs egyre okosabb és okosabb lett, ők pedig egyre és egyre lassabbak, idősebbek, fáradtabbak.
//Lapoz.

Egy nap pedig egyek lettek hamuvá porladt embertársaikkal.
Utolsó kívánságuk szerint LyRs hamvaikat az egykori Csendes-óceánba dobta, búcsút véve tőlük,
majd elhagyta az egykor Föld névre keresztelt bolygó maradványait, hogy új otthonra találjon...

//A játék kezdetet.
