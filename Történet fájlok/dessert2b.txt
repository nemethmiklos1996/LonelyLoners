– Megyek a vízkutatókkal – jelentette ki LyRs rövidebb vacillálás után.

Végül is mindegy, melyik csapattal ment, mindegyikben ellenezték a jelenlétét. Annyiban gondolta jobbnak, hogy ha elárasztja őket netán valahogy az ellopott vízkészlet, kiborul vagy hasonló katasztrófa történik, akkor legalább ő, a vízhatlan borításával talán fog tudni segíteni megtalálni a kiutat, megmentve ezzel a látnokondokat a fulladástól – s talán ezzel együtt elnyerve a bizalmukat.

Mint ahogy arra számított, itt sem volt sokkal izgalmasabb a terep. A sötét alagutakat még dötétebbek váltották fel, LyRs csak az éjjellátó szenzoraival volt képes tovább haladni. Felfedezőútjuk első szakaszának vége fele, mikor is az egyik látnokond felfedezett egy kisebb pocsolyát a poros talajban, körülötte vizes földdel, már-már olyan szinten be kellette indítani éjjellátó szenzorait, hogy félt, idő előtt lemerül az akkumulátora.

– Errefele jártak – vizsgálta meg a nedves talajt az egyik látnokond, mancsát a vizes földhöz érintve. Megszaglászta, majd mielőtt szájához érintette volna, hogy megnézze, tényleg víz-e, LyRs elkapta a karját.

– Biztos, hogy jó ötlet megkóstolgatni idegen eredetű folyadékot? Lehet akár csapda is!

A látnokond kikapta karját a robot fém markából, folytatva makacsul, amit előbb elkezdett.

LyRs áramköreiben ismét fellángolt a rossz előérzet. 

>> Ne állítsa mégiscsak meg a látnokondot, hogy megvizsgálja műszereivel, nem mérgezett-e? Vagy hagyja? – allitsa/hagyja:
