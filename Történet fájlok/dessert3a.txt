LyRs úgy döntött, követi a nyomokat. Számára semmi rossz nem származhat abból, ha körbeszaglászik kicsit egymaga. Sőt, akár végtelen tudásszomját is csillapíthatja néhány olyan információval, amit a látnokondok nem voltak hajlandóak megosztani vele.

Undok egy népség, az biztos. Talán a vaksötét tette őket ilyenné, LyRs gondolta. Akármi is állt a dolog mögött, nem ők lesznek a számára legkedvesebb élőlények, akikkal valaha találkozott az embereken kívül.

LyRs tehát csendben, hogy ne keltsen feltűnést, tovalépdelt, figyelmét szigorúan a mikroszkopikus lencsére fordítva.

Változatos méretű járatokon át vezetett az út, amerre az aprócska nyomok kanyarogtak. LyRs hol összehúzta magát, amennyire csak lehetett, hol pedig kényelmesen átfért. Néhol még ásnia is kellett, hogy átférjen, éber szenzorait szigorúan bármiféle bányaomlásra kihegyezve. Biztos, ami biztos.

Egy örökkévalóságnak tűnő idő múltán a nyomokat zajok váltották fel. Zajok, immáron jól látható forrásból: egy sereg, furcsának tűnő lény masírozott szorgosan hol hatalmas lapátokkal, hol méretes ládákkal.

– Az eltűnt ételes dobozok! – döbbent rá a robot. Egyszerre érezte magát büszkén, hogy ő találta meg az eltűnt szajrét és riadtan, ahogy tekintete a lapátos lényekre vándorolt.

Egy hatalmas gödröt mélyítettek éppenséggel, amelynek peremén pokrócok sorakoztak még felgöngyölített állapotukban. A gödör közepén meghagytak egy vékonyka emelvényt, amely pont egymagas volt a földdel.

LyRs áramköreiben rossz előérzet támadt. Számításai alapján, a lefuttatott elemzések hatására nem lehetett más a furcsa szerkezet, mint valamiféle csapda, közepén a csalival.

– Jöhet a pokróc! – egyikük, egy főnök-forma parancsolta a színes pokróc mellett álldogálóknak, mihelyst a gödröt mélyítők kimásztak a felszínre. LyRs leginkább óriási hangyákhoz tudta volna hasonlítani őket ízelt lábaikat és páncélozott testüket látva.

Az alárendeltek engedelmesen követték főnökük utasítását. Egy szempillantás alatt fent volt a pokrót, középen a nyitva hagyott, jól látható, élelemmel teli belsejével LyRs irányába fordítva: az volt az egyetlen járat, amely ebbe a tágasabb barlangba torkollott. LyRs térképe szerint, amelyet az út során alkotott mindegyik járat, amely az élelmiszerkutatók közelében volt, ide torkollott a legvégén.

Avagy, ha nem állítja meg ezeket a furcsa óriás-rovarokat, az élelmiszerkutatók csapdába esnek, a tolvajok pedig eliszkolnak az értékes tartalékokkal. LyRs ezt nem hagyhatta, az igazságérzete teljes mértékben a látnokondok mellett állt, hiába nem szerette őt egyikük sem a mesteren kívül.
