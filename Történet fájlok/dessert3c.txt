LyRs egyszerűen nem tudta szó nélkül hagyni, hogy a látnokond egy teljesen ismeretlen eredetű folyadékkal átitatott földdarabkát akar kóstolgatni. Úgy döntött, hogy ha ez a hírnevébe is kerül, de nem engedi őket meggondolatlan hülyeséget elkövetni.

Így, egy jól irányzott mozdulat segítségével kiverte a látnokond kezéből a földdarabot, rögvest fertőtlenítőt spriccelve kis tartájából az apró mancsra.

Mielőtt ellenkezni tudott volna a makacs egyed, LyRs elállta az útját, hamar előkapva méregvizsgáló egységét. Nem volt semmi extra, csak egy kis pipetta, amivel felszippantott két cseppnyit a nedves talajból. Belecsöppentette a vizsgáló csészébe, amelyben méregérzékelő szenzorok hada sorakozott, hogy biztos eredményt kapjon.

Meg is kapta. A folyadék víz volt alapból, ez való igaz. Csakhogy erős idegméreggel átitatott, ami blokkolja az ép, logikus gondolkodást, lebutítva az azt elfogyasztó egyedet.

– Idegméreg – jelentette ki a robot ridegen, a látnokondok felé mutatva a vizsgálat eredményét kimutató kis kijelzőt. – Még szerencse, hogy valakinek itt van esze is.

S ezzel tovább indult, ügyet sem vetve a háta mögött elsutyorgott megjegyzésekre. Nem elég, hogy mogorva egy népség, még buta is.

Az ezt követő út inkább volt unalmasnak mondható. Csendes vizsgálódással telt, mindenki szigorúan a szemeivel kereste nyomokat. Ha pedig találtak valamit, LyRs-t hívták, hogy megvizsgálja: túlságosan megijedtek attól, hogy egyikük majdnem mérgezést kapott. Továbbra sem kedvelték a robotot, azonban az életük kedvesebb volt számukra, mint a makacsságuk.

Egy idő után a nyomok egyre inkább sűrűsödni kezdtek, egyidőben a járatok kitágulásával. Rövid időn belül pedig már hangok is társultak az egyre sűrűbben fellelhető nyomokhoz, harsányak és fenyegetően mélyek.

LyRs kinyújtva fém karját oldalra jelezte az engedelmesen őt követő látnokondoknak, hogy álljanak meg és füleljenek.

– Ügyesen elillantunk azok elől a féleszű látnokondok elől – dörmögte egy hang gúnyosan. Furcsa, ürge-szerű lények voltak, kicsit magasabbak, mint a látnokondok.

– Biza – felelte egy társa hasonló hangnemben. Kezében egy hatalmas flaskát tartott, amibe vagy 10 liter víz is belefért... ha nem csöpögtették volna ki felét a figyelmetlenül rácsavart kupak miatt.

– Pazarolják itt az értékes vizet! – hördült fel a robot mögött az egyik látnokond, olyan hangosan, hogy azt az ürge-lények is meghallották.

Előkapva amatőr módon összetákolt, mégis elég élesnek tűnő dárdáikat, fenyegetően LyRs és csapata felé tartották azokat. Hangos hörgéseket hallatva, csatakiáltások közepette vetették neki magukat a látnokond csapatnak és a velük lévő robotnak. LyRs azonnal előkapta saját fegyvereit – egy erős pajzsot és nyugtató lövedékeket –, majd nekilódult a harcnak.

>> A támadáshoz a következő két parancsot használhatod: TAMAD / MEGTAMAD
