– Legyen az élelmiszerkutatás – döntött LyRs az egyes csapat mellett, odaszegülve a közben kettévált látnokond sereg egyik csapatához. A lények nem fogadták valami kitörő lelkesedéssel, mégsem mertek hangosan bosszankodni mesterük előtt.

Az idős mester, akiről kiderült, Wollaris a neve, elégedetten csapta össze szottyadt mancsait. – Remek! Akkor mindenki útjára, nem érünk rá egész nap lazsálni!

Ezzel meg is indult a kis csapat a raktárak azon részéhez, ahol az élelmiszerrel felszerelt tárolók sorakoztak. Járatról járatra mentek a vaksötétben, ahol LyRs is csak a legélesebb éjjellátó lencséinek hála nem ment neki az egyre szűkülő, poros földfalaknak.

Hosszas kóválygást követően a szűkös járat lassan tágulni kezdett, szépen, lépésenként. Nemsokára pedig eléjük tárult a katonás rendbe szedett élelmiszer kamra, ami igencsak megcsappant állapotában volt.

Tisztán látszódott a rendezett sorok és oszlopok labirintusában, hogy honnan is hiányzik az ellopott készlet. LyRs hosszabb-rövidebb gondolkodást követően, látva, hogy szemmel látható nyomok nincsenek, mikroszkopikus lencséihez folyamodott. Azokon keresztül tisztán látszottak a nyomok a poros földben: valamiféle aprócska jármű nyomait vélte felfedezni a földön.

– Hé, azt hiszem, találtam valamit – intett oda a többi látnokondnak a robot. Nem voltak valami lelkesek a felfedezést illetően. 

Egyvalaki vakkantott oda neki, egy emberi években mérve olyan 40-50 körüli hím egyed. – Mégis mit találtál azzal a mini-lencsével, bádogember, hangyaürüléket?

Kitörő röhögés fogadta a hím egyed megjegyzését. LyRs hálát adott, hogy nem volt annyira érzékeny, mint egykori embertársai. Apja, az egykori tudós már rég lekevert volna nekik egyet.

Mindez persze nem tartotta vissza a robotot attól, hogy ne álljon ki véleménye mellett, hogy az a nyom pedig célra vezető lehet. Erősen elgondolkozott, hogy otthagyja az undok látnokondokat és maga dolgozzon tovább az ügyön.

>> Követed a nyomokat, vagy maradsz a többiekkel? – kovetem / maradok:
