– Wollaris mester! – szuszogta a robot felhevült rendszerrel. A hűtő berendezés alig bírta visszahűteni a heves keresésben túlfűtött belső alkatrészeit.

Az idős mester furcsállva fordult a robot felé. – Mi a gond, LyRs?

– A vizet, amit elloptak, megmérgezték! – felelte tömören LyRs. – Egyik látnokond megvizsgálta... nos, szájjal a nedves talajt, ahova ez a mérgezett víz ki lett öntve és nekiment az idegrendszerének! Segítenie kell, vagy megtámadja a többi látnokondot. Vagy, még rosszabb, megmérgezi őket is!

Az öreg bölcs szemei nagyra nyíltak. – Nincs vesztegetnivaló időnk akkor, LyRs fiam! Vezess oda, de tüstént! Groda, te pedig hozd az ellenszert: talán még megmenthetjük.

Így, hárman a patikussal kiegészülve indultak neki a visszafele vezető úton. Szerencsére LyRs térképkészítő egysége jól működött ez esetben, így pontosan tudta, merre vezesse a két, idősebb látnokondot.

Szerencsére, ahogy odaértek, még nem volt túl késő. A tömegnek, legalábbis. Ugyanis a mérgezett, elfajult egyednek márcsak vérben nyugalomban fekvő tetemére értek vissza.

– Nem tudtuk visszatartani, mester – felelte az egyikük. – Vagy megöljük, vagy minket öl vagy mérgez meg.

Wollaris mélyet lélegzett, szomorúság suhant át ráncos arcán. – Megértem. A kolónia érdekeit kell néznünk, eleve nagyon kevesen vagyunk.

– Sajnálom, hogy nem tudtam segíteni – jelentette ki LyRs letörten, látószenzorait a csendesen fekvő, elfajzott tetemen tartva.

Wollaris mester ráncos mancsa barátságosan simult a robot ütött-kopott fémtestére. – Dehogynem. Te jöttél értem, ahogy csak tudtál. Viszont szívesebben kezdek bele nyomozásba azok után, akik ezt az aljas cselekedetet kitervelték, mintsem ásatok tömegsírt.

A robot nem szólt semmit. Igaza volt az idős bölcsnek, inkább egy áldozza fel magát mindenkiért: csakhogy, ha már van tapasztalatod a gyászban, egyet sem szeretnél elveszíteni.

Szerencsére az ezek után következő helyreállítási munkálatok könnyen elterelték LyRs érzelmi központjának negatív kisugárzását. Beletelt egy egész napba is, mire minden a helyére került, a gyűjtők elindultak vízgyűjtő körútjukra a járatrendszer sűrűjébe, illetve egy nyomozócsapat felállt és munkának látott a mérgezés kitervelőit kinyomozni. LyRs arra eszmélt fel, hogy amennyire lehetett egy ilyen megdöbbentő eset után, de visszaállt a rend, így neki nem volt több maradása ezen a felettébb mozgalmas bolygón. Wollaris mester kísérte el a csapóajtóig, ahol be is jött nemrég, nehéz búcsút véve a segítőkész robottól.

– LyRs, fiam – szólította meg az idős bölcs. Rövidebb kutakodás után egy aprócska, ezüst szobrocskát húzott elő: egy szívet ábrázolt. – Egy ilyen vén szatyor, mint én soha sem fogom tudni eléggé meghálálni, amit értünk tettél. Nem beszélve arról, hogy milyen bunkó módon bántak veled a fajtársaim. Azonban a lelkiismeretem nem hagyja, hogy bármiféle hála-ajándék nélkül engedjek utadra. Szeretném, ha elfogadnád tőlem ezt a kis szobrocskát: a bátorságot szimbolizálja, amiben te nem szenvedsz hiányt.

>> Elviszed az ezüst szobrot magaddal? – igen / nem:
