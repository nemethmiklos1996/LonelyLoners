Hiába bántak ismételten úgy LyRs-el, mint egy korccsal, a robot segítőkészsége felülkeveredett haragján.

– Higyje el, Uram, hogy ha meg akartam volna vezetni, már rég megtettem volna. Viszont én tényleg abból a célból lettem kifejlesztve, hogy világot lássak és segítsek más népeken, ha már az embereken nem tudtam – felelt a jogtalan vádakra tiszteletre méltó nyugodtsággal a robot.

Hogy megmutassa, már túl is van egy ilyen segítő-misszión, a látószenzoraiba beépített kivetítő modulokkal a hófehér iglu téglás falára vetítette a vele történt izgalmakat a Des"s"ert bolygón. A fehér, fagyos tömbökön megelevenedett Wollaris mester végtelenül kedves arca, miután a sivatagban való kutyagolás és a látnokondok járataihoz vezető csapóajtó felvétele is lejátszódott. 

Csupa kedves, az időtől megszépült emlék, amelyek láthatóan a hirtelen haragú hímet is meggyőzték: fiával együtt ámultak és bámultak a rögtönzött diavetítésen.

– Látod, Apa? Semmi rosszat nem akar nekünk – jelentette ki elégedetten a kis hím, növésben lévő agyarai alatt vidáman mosolyogva.

A hím beismerően bólintott, ahogy a diavetítésnek vége lett. Gombszemeiben megbánás tükröződött. – Beismerem, ez esetben tévedtem. Elnézést kérek, csak féltem a családomat... Amióta nincs meg az az átkozott drágakő, amit a felség egy útja során elhagyott, a jeges idő egyre és egyre zordabb lesz. Alig bírjuk melegen tartani az iglukat, fogy az élelem is...

– Ebben a hidegben vadászni sem tudunk elmenni – tette hozzá egy nőstény egyed, karjában egy alaposan bebugyaolált kisdedet tartva. Ő lehetetett a hím egyed párja, a kisfiú és a kisded anyukája. – Amiatt az átkozott kő miatt tudja az odomár nép kibírni ezen a kietlen vidéken a mindennapokat.

Aha. Tehát odomár a fajtájuk neve – jegyezte meg LyRs magában, feljegyezve tudástárába az információt. Csatolt hozzá egy nemrég készült fotót is, amelyet látószenzoraival készített.

– Az a kő tartotta távol a jégviharokat – folytatta a kisfiú, szorosan apjához bújva. – Ha nem kerül vissza időben, nem fogjuk sokáig húzni.

A robot megértve a drágakő komolyságát bólintott. Igaz, neki is véges volt a fagytűrése, mégis jobban bírta a csontig hatoló hideget, mint ezek a szegény élőlények. LyRs szíve megszakadt volna, ha nemet mondott volna a segítségre. – Merre van pontosan ez a Jeges-hegység, ahol a kőnek nyoma veszett?

– A kunyhónk bejáratával egy vonalban, arra beljebb – mutatott a kunyhójuk mögöttre, a távolba a hím odomár. 

LyRs megjegyezte az útvonalat. – Rendben. Bármi egyéb, amit tudnom kellene az időjárással vagy egyébbel kapcsolatban?

A felnőtt egyedek összenéztek, megingatva fejüket. A nőstény szólalt meg ezúttal. – Ne aggódj, bátor hős, mi közben járunk Dederik királynál, hogy téged ne tekintsenek illetéktelen behatolónak. Tőled csupán annyit kérünk, hogy szerezd vissza a követ - avagy ments meg minket. A színe azúrkék, alakja háromszög. Nem sokkal nagyobb egy jégtéglánál.

– Meglesz, Hölgyem – felelte a robot. – Hívjon csak LyRs-nek.

A nőstény mosolyogva bólintott. – Ám legyen, kedves LyRs. Sok szerencsét!

S ezzel LyRs búcsút is intett a végül is kedvesnek mutatkozó családnak, fém lábaival nekivágva a zord útnak.

Hol a frissen esett hó, hol a szilárdra fagyott, ámde vékony jég ropogott a robot lábai alatt. LyRs csak ment, haladt előre, maga mögött hagyva az egyre kicsinyedő igluk erdejét, belépve a Jeges-hegység magasodó, csipkézett csúcsai közé.

Néhány eltévedt lényen, amolyan kecskeszerű patásokon kívül egy lélek nem járt azon a kietlen vidéken. LyRs nem is csodálkozott ezen, elvégre igencsak strapabírónak kell lenni ahhoz, hogy itt akár 5 percet is kibírjon valaki. Bárgyú boldogsággal töltötte el az, hogy a kecseszerű-lények rámekegtek vagy odabiccentettek neki.

Hosszabb-rövidebb kevergést követően a robot szemei előtt a monoton, meredek lejtők közt megpillantott egy nyílást: egy mély barlang bejáratára bukkant, amelyből kívülről csak a vaksötét látszódott.

LyRs-nek egyszerre a látnokondok félhomályos, sötét járatai jutottak eszébe. Talán ez a gondolat, esetleg egy megérzés sugallta neki: nézzen be a barlangba.

>> Benézel a barlangba? - igen / nem:
